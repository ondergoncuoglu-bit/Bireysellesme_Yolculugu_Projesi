# Rüya-130: Helikopter ve Denizanası
**Tarih:** 18 Ocak 2020

---
### Rüya Metni

Bir okyanus ortasında ablam, ablamın kızı Sıla ve ben varım. Denizdeyiz, yüzüyoruz. Yanımızda da küçük bir tekne var. Biz bir helikopterin gelmesini bekliyoruz. Ablam kollarımızı ve bacaklarımızı büyükçe büyükçe açarak havadaki helikoptere işaret etmemizi söylüyor. Böylelikle bizi göreceğini söylüyor. Tekneden de biraz açılmalıymışız, korku ya da telaş yok aslında. Bir helikopterden paraşütle atlamışız. Teknenin açığına doğru yüzerken helikopterden de gözüküyor. Yavaşça yanımıza doğru alçalıyor. Helikopter pilotu, benim babam. Denizin sularını kaldıra kaldıra yanımıza alçalıyor, bizi alıyor. Bir yandan bir sahil kenarındaki bir plajda buluyoruz kendimize. Plajın biraz açığındayız. Yüze yüze sahile yaklaşıyoruz. Helikopter bu arada bir kutu şeklini alıyor ve denizde yüzen bir dikdörtgen kırmızı plastik kutunun içine girmiş oluyor. Daha önce de helikopter bizi almaya alçalırken gökyüzünden duyuru broşürleri bırakmış. Onlara denizden ulaşıyoruz, merakla kağıdın birini yakalıyorum. Bu bir ilan, bir reklam. Üzerinde “3 Çorbacı Şubemiz” yazıyor. İşkembe çorbası görseli var ama hazır çorba olduğunu görüyorum. Fiyatı 12 TL. Meğer babam helikopterden bu ilanları atarak para kazanıyormuş. Sahile de oluyor, yüzerken Sıla’nın eline bir deniz anası değmiş oluyor. Sıla daha 6-7 yaşında. Fark etmiyoruz, kıyıya çıkıyoruz. Sıla kenarda ağlıyor. Elini gösteriyor, yanık gibi bir renge dönüşmüş bileğinin olduğu yer. Önce pek önemsemiyoruz ama kısa sürede o yanık görüntüsü büyüyor ve siyaha dönüyor. Siyahlık tüm eli kaplıyor. Ve anında saça benzeyen ince siyah kıllar uzamaya başlıyor. Elinden korkutucu bir görüntü. Sıla çok korkuyor, babam durumun ciddiyetini anlıyor ve hemen hastaneye gitmemizi söylüyor. Sıla’yı kucaklıyorum ve bir anda Didim’deki evimizde oluyoruz. Ama eski hali. Anahtar yok. Arabanın anahtarları içeride. Sıla hangi el olduğunu hatırlayamıyorum. Elini bana doğru uzatıp değdirmeye çalışıyor. O kadar korkmuş ki tepkisiz ve donuk bir şekilde elini koluma değdirmeye çalışıyor. Çünkü bu şekilde acısını paylaşacağını düşünüyorum. Belki elini bana sürterek, benim de o hissiyatı yaşamam gerektiğini düşünüyorum. Eve giremiyoruz. Kuzenim Taner’e gidiyorum ve bizi hastaneye bırak, hemen gitmeliyiz diyorum. Orada uyandım.

---
### İlk Analiz ve Semboller

Bu rüya, kahramanca bir kurtuluşun ardından gelen, daha derin ve sinsi bir "zehirlenme" veya "yaralanma" üzerine kuruludur.

* **Baba'nın Kurtarışı ve Ticarileşme:** Rüya, "Baba" arketipinin sizi okyanusun ortasından bir helikopterle kurtardığı güçlü bir imgeyle başlar. Ancak bu kahramanca eylem, babanın aynı zamanda "hazır çorba" reklamı yapmasıyla hemen sıradanlaşır ve ticarileşir. En yüce eylemin içinde bile dünyevi bir çıkar vardır.
* **Denizanası Isırığı:** Asıl olay, kurtulduktan sonra gerçekleşir. Yeğeniniz Sıla'nın (masumiyet, yeni nesil) bir "denizanası" tarafından ısırılması, bilinçdışından gelen görünmez, jelatinimsi ve zehirli bir temasla yaralanmayı simgeler.
* **Yaranın Dönüşümü:** Yaranın basit bir yanıktan, siyahlaşan ve "kıl üreten" korkunç bir şeye dönüşmesi, bu bilinçdışı zehrinin ne kadar habis ve dönüştürücü olduğunu gösterir. Bu, basit bir yara değil, psişeyi ele geçiren ve onu doğal olmayan bir şeye dönüştüren bir enfeksiyondur.
* **Çaresizlik:** Bu korkunç dönüşüm karşısında, kahraman baba bile çaresizdir ve "hastaneye" gidilmesi gerektiğini söyler. Eve girememeniz ("anahtar yok"), bu kriz anında güvenli sığınağınızın kapalı olduğunu gösterir. Rüya, en güçlü kurtarıcıların bile, bilinçdışının sinsi zehirleri karşısında nasıl çaresiz kalabileceğini ve bir yaranın nasıl tüm sistemi kilitleyebileceğini anlatır.

### Potansiyel Etiketler
#rüya #tarih/2020 #arketip/baba-kompleksi #tema/kriz #yaralanma #zehirlenme #sembol/deniz-anası #çaresizlik

### Derinleşmek İçin Sorular
* Babanızın hem bir kahraman hem de bir "çorbacı" olması size ne hissettirdi?
* Denizanasının zehri, hayatınızdaki hangi sinsi ve yayılan olumsuzluğu temsil ediyor olabilir?
* O kilitli kapı ve anahtarsız kalma anında hissettiğiniz çaresizlik nasıldı?